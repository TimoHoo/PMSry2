---
title: "Riistariihen käyttö- ja hallintasääntö"
excerpt: "Riistariihen käyttö- ja hallintasääntö"
sidebar:
    nav: "seuramenu"
modified: 2019-08-19
---
1. Pudasjärven Metsästysseura ry:n hirviseurueen jäsenet, jotka ovat v.2005 päättäneet rakentaa Riistariihi-nimisen riistateurastamon ja ylläpitää sitä, hallinnoivat sitä yhtä suurin tasaosuuksin. Osuuden omistajalla on Riistariihen käyttöoikeus. Riistariihen omistaa Pudasjärven Metsästysseura ry.

2. Riistariihen osuuksia on rakennusvaiheessa tullut yhteensä 17 kpl nimellisarvoltaan 2500 € / kpl eli yhteensä 42500 €. Lista osakkaista on tämän dokumentin lopussa liitteessä.
Riistariihihankkeen aikana osakkaiden maksamat kustannukset olivat yhteensä 28090 €. Lisäksi osakkaat tekivät talkootöitä yhteensä 35230 € arvosta.

3. Riistariihen osakkaaksi voi liittyä Pudasjärven Metsästysseura ry:n hirviseurueen jäsen ilmoittamalla siitä metsästyksenjohtajalle ja maksamalla 2500 € liittymismaksun. Tämän jälkeen uudella osakkaalla on samat oikeudet kuin muillakin osakkailla.
Liittymismaksu on suoritettava kertamaksuna tai enintään kymmenenä tasasuuruisena vuosittaisena eränä. Liittyjä katsotaan täysivaltaiseksi osakkaaksi hänen suoritettuaan liittymismaksun kokonaisuudessaan.

4. Uusi osakas, joka on suorittanut liittymismaksun kokonaisuudessaan, on oikeutettu käyttämään samoin oikeuksin teurastamoa kuin muutkin jäsenet.
Mikäli uusi osakas maksaa osuutensa osissa, on hänellä oikeus käyttää teurastamoa niinä vuosina kun vuosiosuus on maksettu. Esim. suoritettu 1 / 10 maksu oikeuttaa Riistariihen käyttöön ensimmäisenä vuonna.

5. Pudasjärven Metsästysseura ry:n hirviseurueen jäsen voi luopua osuudestaan ilmoittamalla siitä metsästyksenjohtajalle. Osuuden voi myös siirtää toiselle Pudasjärven Metsästysseura ry:n hirviseurueen jäsenelle. Tällöin on esitettävä luovutuskirja, kauppakirja tms. todiste osuuden siirrosta. Vanhuuden tms. syyn takia Riistariihen osuuden voi siirtää myös sellaiselle Pudasjärven Metsästysseura ry:n jäsenelle, joka ei ole liittynyt hirviseurueeseen. Tällöin osuuden omistajan ei tarvitse maksaa vuotuista käyttö- ja kunnossapitokustannusta, mutta osallistuu kuitenkin Riistariihen tontilla tapahtuviin investointeihin ja perusparannuksiin.

6. Osakkuudesta katsotaan luopuneen myös sellainen Pudasjärven Metsästysseura ry:n Riistariihen osakas, joka ei ole osallistunut viitenä peräkkäisenä vuotena hirvenmetsästykseen, eikä ole ilmaissut halustaan jatkaa osakkuuttaan ilmoittamalla siitä metsästyksenjohtajalle.

7. Ylläpidosta ja muista vuotuisista kuluista vastaa kukin Pudasjärven Metsästysseura ry:n hirviseurueeseen kuuluva vuosittaisen päätöksen mukaisesti.

8. Hirviseurueen jäsen, joka ei lähde osakkaaksi teurastamoon, on velvollinen maksamaan 1 / 10 liittymismaksusta vuosittain.

9.  Osakas on velvollinen osallistumaan Riistariihen tontilla tapahtuviin investointeihin ja perusparannuksiin osakkuutensa mukaisesti. Panos on joko rahaa, talkoita tai muita luontaissuorituksia. Osakkaat yhdessä päättävät tehtävistä investoinneista ja perusparannuksista ja tarvittaessa hankkivat päätöksille hyväksymisen Pudasjärven Metsästysseura ry:ltä.

10.  Riistariihen osakkaat saavat käyttää teurastamoa omien eläinten teurastamiseen ja niiden lihan käsittelyyn. Syntyneistä käyttökuluista vastaa osakas.

11. Teurastamoa voidaan vuokrata muille metsästysseuroille / -seurueille riistan teurastukseen ja lihankäsittelyyn. Erikseen osakkaat voivat päättää teurastamon vuokraamisesta muuhun tarkoituksenmukaiseen käyttöön vuokraukseen tarkemmin liittyvin ehdoin.

12. Tähän sääntöön tehtävät muutokset hyväksyy Pudasjärven Metsästysseura ry:n yleinen kokous. Riistariihen osakaslistaan tulevat muutokset käsittelee ja hyväksyy hirviseurue. Muutosta tulee kannattaa yli puolet Riistariihen osakkaista.

## Liite: Lista Riistariihen osakkaista 19.8.2019

> 1. A~~XXXXX~~ Eero, Pudasjärvi
> 2. H~~XXXXX~~ Teuvo, Pudasjärvi
> 3. H~~XXXXX~~ Pentti, Oulu
> 4. H~~XXXXX~~ Viljo, Pudasjärvi
> 5. H~~XXXXX~~ Timo, Oulu
> 6. L~~XXXXX~~ Asko, Pudasjärvi
> 7. L~~XXXXX~~ Pertti, Oulu
> 8. L~~XXXXX~~ Mikko, Pudasjärvi
> 9. L~~XXXXX~~ Jaakko, Pudasjärvi
> 10. M~~XXXXX~~ Markku, Oulu
> 11. M~~XXXXX~~ Timo, Pudasjärvi
> 12. N~~XXXXXX~~ Hannu, Pudasjärvi
> 13. P~~XXXXXX~~ Paavo, Pudasjärvi
> 14. P~~XXXXXX~~ Lauri, Pudasjärvi
> 15. T~~XXXXXX~~ Pentti, Pudasjärvi
> 16. V~~XXXXXX~~ Pasi, Pudasjärvi
> 17. W~~XXXXXX~~ Timo, Oulu
