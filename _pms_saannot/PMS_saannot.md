---
title: "Pudasjärven Metsästysseura ry:n säännöt"
excerpt: "Pudasjärven Metsästysseura ry säännöt, PRH rekisterinumero 78503"
sidebar:
    nav: "seuramenu"
modified: 2017-08-22
---
<h2 align="center">1 §<br>YHDISTYKSEN NIMI JA KOTIPAIKKA</h2>

Yhdistyksen nimi on Pudasjärven Metsästysseura ry ja kotipaikka Pudasjärven kunta. Yhdistys on perustettu syyskuun 12. päivänä 1959 ja siitä käytetään näissä säännöissä nimitystä seura.

<h2 align="center">2 §<br>SEURAN TARKOITUS</h2>

Seuran tarkoituksena on harjoittaa

1. järkiperäistä metsästystä
2. riistanhoito- ja luonnonsuojelutoimintaa.

<h2 align="center">3 §<br>SEURAN TOIMINTAMUODOT</h2>

Tarkoitustaan seura toteuttaa

1. hankkimalla käyttöönsä metsästys- ja riistanhoitoalueita
2. suorittamalla riistanhoitotyötä
3. valvomalla metsästys- ja riistanhoitoalueella tapahtuvaa metsästystä
4. seuraamalla toimialueensa riistatilannetta
5. huolehtimalla luonnonsuojeluun liittyvistä käytännön toimista
6. kouluttamalla jäseniään
7. voi hankkia omistukseensa kiinteää omaisuutta, vastaanottaa testamentteja ja Iahjoituksia sekä toimeenpanna toimintansa tukemiseksi arpajaisia.

<h2 align="center">4 §<br>SEURAN JÄSENET</h2>

Seuran varsinaiseksi, maanomistaja-, määräaikais- tai koejäseneksi johtokunta voi hyväksyä kirjallisen hakemuksen perusteella henkilön, joka sitoutuu noudattamaan seuran sääntöjä ja päätöksiä.Koejäsenyys kestää enintään kaksi vuotta, minkä ajan kuluessa seuran johtokunnan on päätettävä koejäsenen hyväksymisestä seuran varsinaiseksi jäseneksi tai hylkäämisestä. Koejäsenellä on puheoikeus, mutta ei äänioikeutta.

Maanomistajajäsen on velvollinen vuokraamaan vastikkeetta seuralle omistamiensa tai hallitsemiensa metsästysalueiden kaiken metsästysoikeuden seuran toiminta-alueella. Maanomistajajäsenen on erottava tai maanomistajajäsenyys muutettava jäsenen suostumuksella seuran muuksi jäseneksi, mikäli metsästysalueiden omistusoikeus vaihtuu tai vuokrasopimus päättyy tai vuokrasopimus olennaisesti supistuu oikeuksiltaan.
Määräaikaisjäsenyys on enintään viisi vuotta. Määräajan jälkeen jäsenyys päättyy, kun hallitus on tehnyt erottamispäätöksen jäsenyyskauden päättyessä. Määräaikaisjäsenellä on puheoikeus, mutta ei äänioikeutta.

Kunniapuheenjohtajaksi tai kunniajäseneksi voidaan johtokunnan esityksestä seuran kokouksen päätöksellä kutsua henkilö, joka on erittäin huomattavasti edistänyt seuran toimintaa.
Kunniapuheenjohtajan ja kunniajäsenen arvo on elinikäinen.

Kannattavaksi henkilöjäseneksi seuran johtokunta voi hyväksyä yksityisen henkilön ja kannattavaksi yhteisöjäseneksi oikeuskelpoisen yhteisön, joka tukee seuran toimintaa suorittamalla vuotuisen tai kertakaikkisen kannattajajäsenmaksun. Kannattavalla henkilö- tai yhteisöjäsenellä on puheoikeus, mutta ei äänioikeutta seuran kokouksissa.

Varsinaisella ja maanomistajajäsenellä sekä kunniapuheenjohtajalla ja kunniajäsenellä on puhe- ja äänioikeus seuran kokouksissa.

<h2 align="center">5 §<br>JÄSENEN VELVOITTEET JA MAKSUT</h2>

Jäsen on velvollinen noudattamaan metsästystä harjoittaessaan ja muussa toiminnassaan seuran sääntöjä ja päätöksiä sekä suorittamaan seuraan Iiittyessään Iiittymismaksun ja vuotuisen
jäsenmaksun, joiden suuruuden seuran talvikokous vuosittain määrää.

Koejäseneltä ja määräaikaisjäseneltä ei peritä Iiittymismaksua. Muutoin heillä on samat oikeudet ja velvollisuudet kuin varsinaisella ja maanomistajajäsenelläkin.
Kunniapuheenjohtaja ja kunniajäsen on vapautettu jäsenmaksuista.

Kannattavilta henkilö- tai yhteisöjäseniltä ei peritä Iiittymismaksua. Vuotuinen tai kertakaikkinen kannattajajäsenmaksu määrätään vuosittain erikseen yksityisten henkilöiden ja yhteisöjen osalta seuran talvikokouksessa. Maanomistajajäseneltä ei peritä Iiittymismaksua.

<h2 align="center">6 §<br>SEURASTA EROAMINEN</h2>

Jäsenellä on oikeus milloin tahansa erota seurasta ilmoittamalla siitä kirjallisesti seuran johtokunnalle tai sen puheenjohtajalle. Jäsen voi myös erota ilmoittamalla siitä seuran kokouksessa
pöytäkirjaan merkittäväksi.

<h2 align="center">7 §<br>SEURASTA EROTTAMINEN</h2>

Seuran johtokunta voi erottaa jäsenen, joka

1. Iaiminlyö näissä säännöissä mainittujen maksujen suorittamisen
2. toimii seuran sääntöjen tai hyvien metsästystapojen vastaisesti
3. rikkoo metsästystä kokevia lakeja, asetuksia tai määräyksiä tai
4. toimii seuran tarkoitusperien vastaisesti

Ennen päätöksentekoa johtokunnan on varattava asianomaiselle jäsenelle tilaisuus selityksen antamiseen asiassa, jollei erottamisen syynä ole näissä säännöissä mainittujen maksujen
maksamatta jättäminen.

Erotetulla on oikeus vedota seuran seuraavaan kokoukseen. Vetoomus on annettava tiedoksi kirjallisesti seuran johtokunnalle 30 päivän kuluessa kirjallisen erottamispäätöksen postituspäivästä
lukien, ellei vetoomusta esitetä edellä mainitussa järjestyksessä, tulkoon erottamispäätös voimaan heti määräajan päätyttyä. Muussa tapauksessa jäsen katsottakoon erotetuksi vasta sitten, kun seuran kokous on vahvistanut erottamispäätöksen.

Eroava tai erotettu jäsen on velvollinen suorittamaan ennen jäsensuhteen lakkaamista hänelle kuuluvat maksut, eikä hänellä ole oikeutta saada mitään seuran kiinteästä tai irtaimesta omaisuudesta.

<h2 align="center">8 §<br>SEURAN VARSINAISET JA YLIMÄÄRÄISET KOKOUKSET</h2>

Seura pitää vuosittain kaksi varsinaista kokousta, joista talvikokous pidetään tammi-helmikuussa ja kesäkokous elokuussa. Kokouksen paikan ja tarkemman ajan määrää johtokunta.
Kutsu varsinaiseen ja ylimääräiseen seuran kokoukseen on saatettava jäsenten tietoon vähintään seitsemän päivää ennen kokousta

1. sanomalehti-ilmoituksella seuran kotipaikkakunnalla ilmestyvässä lehdessä tai
2. kirjallisena ilmoituksena jäsenille.

<h2 align="center">9 §<br>TALVIKOKOUSASIAT</h2>

Talvikokouksessa käsitellään seuraavat asiat:

1. Valitaan kokouksen puheenjohtaja, sihteeri. kaksi pöytäkirjantarkastajaa ja kaksi ääntenlaskijaa
2. Todetaan kokouksen laillisuus ja päätösvaltaisuus
3. Hyväksytään työjärjestys
4. Esitetään seuran toimintakertomus, tilinpäätös ja tilintarkastajien lausunto edelliseltä vuodelta ja päätetään tilien hyväksymisestä ja tilinpäätöksen vahvistamisesta
5. Päätetään vastuuvapauden myöntämisestä johtokunnalle ja muille tilivelvollisille
6. Toimitetaan johtokunnan puheenjohtajan vaali
7. Toimitetaan johtokunnan jäsenten vaali erovuoroisten tilalle
8. Toimitetaan kahden tilintarkastajan ja heidän henkilökohtaisten varamiestensä vaali alkaneelle toimintavuodelle
9. Vahvistetaan toiminta- ja riistanhoitosuunnitelma alkanutta toimintavuotta varten
10. Päätetään seuran Iiittymis- ja jäsenmaksun suuruudesta, kannattavien henkilöjäsenten vuotuisesta ja kertakaikkisesta kannattajajäsenmaksusta sekä kannattavien yhteisöjäsenten
vuotuisesta ja kertakaikkisesta kannattajajäsenmaksusta
11. Vahvistetaan alkaneen vuoden tulo- ja menoarvio
12. Käsitellään mahdolliset seuran jäsenten erottamistapaukset, milloin seuran jäsen on sääntöjen 7§ mukaan saattanut erottamisensa seuran kokouksen ratkaistavaksi
13. Valitaan seuran edustajat ja heidän varamiehensä tarvittaviin edustustehtäviin
14. Valitaan tarpeelliset jaostot ja toimikunnat
15. Käsitellään muut johtokunnan tai seuran jäsenten johtokunnalle vähintään kolme viikkoa ennen kokousta esittämät ja kokouskutsussa mainitut asiat
16. Keskustellaan muista mahdollisesti esille tulevista asioista, joista ei kuitenkaan voida tehdä päätöstä

<h2 align="center">10 §<br>KESÄKOKOUSASIAT</h2>

Kesäkokouksessa päätetään seuran metsästysjärjestelyistä. Kesäkokouksessa käsitellään seuraavat asiat:

1. Valitaan kokoukselle puheenjohtaja, sihteeri, kaksi pöytäkirjantarkastajaa ja kaksi ääntenlaskijaa
2. Todetaan kokouksen laillisuus ja päätösvaltaisuus
3. Hyväksytään työjärjestys
4. Päätetään rauhoitusalueista. lajikohtaisista rauhoituksista ja rajoituksista sekä muista tarvittavista suojelutoimista
5. Vahvistetaan seuran vierasoikeusjärjestelmä riistayksikkökiintiöineen alkavalle metsästyskaudelle
6. Päätetään alkaneen metsästyskauden metsästyssäännöistä
7. Esitellään johtokunnan jäsenvalinnat
8. Todetaan jäsenyydestä luopuneet ja mahdolliset erotetut jäsenet
9. Todetaan jäsen- ja muut maksunsa maksaneiden ja maksuvelvollisuuden Iaiminlyöneet jäsenet
10. Käsitellään muut johtokunnan tai seuran jäsenen johtokunnalle vähintään kolme viikkoa ennen kesäkokousta esittämät ja kokouskutsussa mainitut asiat
11. Käsitellään muut mahdolliset esille tulevat asiat, joista ei kuitenkaan voida tehdä päätöstä.

<h2 align="center">11 §<br>SEURAN YLIMÄÄRÄINEN KOKOUS</h2>

Seuran ylimääräinen kokous on pidettävä, kun seuran kokous niin päättää tai johtokunta katsoo siihen olevan aihetta taikka vähintään kymmenesosa ( 1/10 ) seuran äänioikeutetuista jäsenistä sitä ilmoittamansa asian käsittelyä varten vaatii.

Jälkimmäisessä tapauksessa vaatimus kokouksen pitämisestä on esitettävä kirjallisesti seuran johtokunnalle. Ylimääräinen kokous on pidettävä kahden kuukauden kuluessa vaatimuksen esittämisestä. Kokouskutsusta on voimassa, mitä sääntöjen 8 §:ssä on määrätty.

<h2 align="center">12 §<br>PÖYTÄKIRJAN PITÄMINEN</h2>

Seuran, sen johtokunnan, toimikuntien ja jaostojen kokouksissa on pidettävä pöytäkirjaa. Seuran kokousten pöytäkirjat on kokouksen puheenjohtajan ja sihteerin sekä valittujen tarkastajien tarkastettava. Johtokunnan, toimikuntien ja jaostojen pöytäkirjat tarkastetaan ja hyväksytään seuraavassa kokouksessa.

<h2 align="center">13 §<br>SEURAN PÄÄTÖKSENTEKOJÄRJESTYS</h2>

Seuran päätökset tehdään yksinkertaisella ääntenenemmistöllä. Äänten sattuessa tasan ratkaisee puheenjohtajan ääni paitsi vaaleissa arpa. Valtakirjalla ei saa äänestää.

Sääntöjen muuttamisesta. seuran purkamisesta tai seuran omaisuuden pääosan luovuttamista koskevassa asiassa seuran päätökseksi tulee se mielipide, jota on kannattanut vähintään kolme neljäsosaa ( 3/4 ) äänestyksessä annetuista äänistä.

<h2 align="center">14 §<br>SEURAN TILI- JA TOIMINTAVUOSI</h2>

Seuran tili- ja toimintavuosi on kalenterivuosi. Johtokunnan tulee luovuttaa tilit ja tilinpäätös tilintarkastajille tarkastettavaksi vähintään kolme viikkoa ennen talvikokousta. Tilintarkastajien on annettava lausuntonsa johtokunnalle viimeistään kaksi viikkoa ennen talvikokousta.

<h2 align="center">15 §<br>SEURAN JOHTOKUNTA JA SEN EROVUOROISUUS</h2>

Seuran toimintaa johtaa ja sen taloudenhoidosta sekä omaisuudesta huolehtii ja vastaa sekä seuraa edustaa sen lainmukaisena hallituksena johtokunta, jonka valitsee talvikokous.

Johtokuntaan kuuluu yhdeksi vuodeksi valittu puheenjohtaja ja kolmeksi vuodeksi valitut kuusi (6) jäsentä. Johtokunnan jäsenistä kaksi (2) on vuosittain erovuorossa. Ensimmäisellä ja toisella kerralla eroaa arvan perusteella kaksi ( 2 ) johtokunnan jäsentä. Tämän jälkeen erovuoroisuus määräytyy vuoron mukaan. Jos jäsen kesken toimikauttaan estyy tehtävänsä hoitamisesta, seuran kokous valitsee hänen tilalleen jäljellä olevaksi toimikaudeksi uuden jäsenen. Johtokunta valitsee täysi-ikäisten jäsentensä keskuudesta varapuheenjohtajan sekä sihteerin, joka voidaan valita myös johtokunnan ulkopuolelta.

Johtokunta kokoontuu puheenjohtajan tai hänen ollessa estynyt varapuheenjohtajan kutsusta, milloin nämä katsovat kokouksen tarpeelliseksi tai kun puolet johtokunnan jäsenistä sitä kirjallisesti vaatii.

<h2 align="center">16 §<br>PÄÄTÖSVALTAISUUS</h2>

Johtokunta on päätösvaltainen silloin, kun puheenjohtaja tai hänen estyneenä ollessaan varapuheenjohtaja sekä vähintään puolet muista jäsenistä on saapuvilla. Aänten sattuessa tasan ratkaisee puheenjohtajan ääni, paitsi vaaleissa arpa.

<h2 align="center">17 §<br>SEURAN NIMENKIRJOITTAJAT</h2>

Seuran nimen kirjoittaa puheenjohtaja tai varapuheenjohtaja tai sihteeri kukin erikseen.

<h2 align="center">18 §<br>JOHTOKUNNAN TEHTÄVÄT</h2>

Johtokunnan tehtävänä on erityisesti

1. toimia seuran ylimpänä toimeenpanevana ja vaivovana elimenä niin, että seuran tarkoituksen ja tavoitteiden mukaiset toiminnat toteutetaan suunnitelmien mukaisesti
2. olla vastuussa seuran toiminnasta lakien ja asetusten mukaisesti
3. suunnitella ja kehittää seuran kokonaistoimintaa sekä johtaa seuran toimintaa sen tarkoituksen ja tavoitteiden mukaisesti
4. vahvistaa tehtävänjako keskuudessaan
5. vastata seuran ulkopuolelle suuntautuvasta toiminnasta
6. vastata seuran kokousten antamista velvoitteista
7. pitää seuran jäsenluetteloa
8. hoitaa huolellisesti seuran taloutta ja omaisuutta
9. hoitaa seuran tiedotustoimintaa
10. hyväksyä ja erottaa jäsenet
11. valita sekä tarvittaessa erottaa seuran toimihenkilöt
12. päättää seuran ansiomerkkien ja huomionosoitusten myöntämisestä sekä tehdä esityksiä muista huomionosoituksista.
13. tehdä metsästysvuokra- ja muut metsästysalueiden käyttöä koskevat sopimukset sekä
14. ryhtyä kaikkiin toimenpiteisiin, joita seuran etu vaatii.

<h2 align="center">19 §<br>SEURAN METSÄSTYSSÄÄNNÖT JA HIRVIELÄINTEN JAHTISÄÄNNÖT</h2>

Seuran yleiset metsästyssäännöt ja hirvieläinten jahtisäännöt ja näihin tehtävät muutokset vahvistetaan seuran kokouksissa.

<h2 align="center">20 §<br>SAALlSLUETTELO</h2>

Seura pitää luetteloa kaadetusta riistasta, suoritetuista riistanhoitotöistä ym. toiminnasta.

<h2 align="center">21 §<br>SEURAN VAROJEN KÄYTTÖ SEURAN PURKAUTUESSA</h2>

Jos seura puretaan, käytetään sen jäljelle jääneet varat viimeisen kokouksen päätöksen mukaisesti johonkin seuran toimintaa lähellä olevaan tarkoitukseen.

<h2 align="center">22 §<br>MUUTA</h2>

Muutoin noudatettakoon mitä yhdistyslaissa on säädetty.
