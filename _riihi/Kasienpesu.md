---
title: "Käsienpesun ohje"
excerpt: "Käsien pesuohje"
sidebar:
    nav: "riihimenu"

modified: 2016-12-01

---
# Liite

**Pese kädet aina silloin, kun:**

- Ne ovat likaantuneet
- Ennen kuin aloitat työt teurastamolla
- Aina taukojen jälkeen
- Aina likaisen työvaiheen jälkeen
- Tarvittaessa työvaiheiden välillä ja siirryttäessä työpisteestä toiseen
- Aina niistämisen ja aivastamisen jälkeen
- Aina WC-käynnin jälkeen

Käytä desinfioivaa huuhdetta tarpeen mukaan

## Käsihygienian ylläpito työpisteessä

Kädet on pestävä ennen työn aloittamista, vaikka työskenneltäessä käytettäisiinkin kertakäsineitä.  Työpisteessä työskennellessä voi välillä joutua koskettelemaan pintoja, jotka eivät ole yhtä puhtaita kuin pakkaamaton elintarvike, mutta näkyvää likaa käsiin tai käsineisiin ei tule. Tällöin on nopeaa varmistaa käsien tai käsineiden puhtaus desinfioivalla huuhteella, jonka annostelija on asennettu työpisteen välittömään läheisyyteen.
Muista, että käsineet likaantuvat ja keräävät likaa lähes yhtä hyvin kuin paljaat kädet. Käsineet pitää vaihtaa uusiin samoilla periaatteella kuin kädet pestään.
Jos käytät pestäviä talouskäsineitä, huolehdi että käsineet menevät pesuun työpäivän päätteeksi, eivätkä jää työpisteeseen. Vaihda talouskäsineitä uusiin riittävän usein.

## Käsien peseminen – oikea käsienpesutekniikka

 1.  Kastele kädet ja levitä niihin annostelijasta nestemäinen pesuaine.
 2.  Pese kämmenet, kämmenselät, käsien sivut, sormien välit, kynsinauhat ja kynsien aluset.
 3.  Huuhtele runsaalla juoksevalla ja lämpimällä vedellä.
 4.  Kuivaa huolellisesti kertakäyttöpyyhkeellä.
 5.  Sulje hana käsipyyhkeen avulla, mikäli ei automaattihana.
 6.  Tarvittaessa ota annostelijasta desinfioimisnestettä ja levitä se käsiin.
