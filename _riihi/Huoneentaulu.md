---
title: "Huoneen taulu hygieniaoppaasta"
excerpt: "Hygieniaoppaan huoneen taulu"
sidebar:
    nav: "riihimenu"

modified: 2016-12-18

---
## Huoneen taulu

## **Muista henkilökohtainen hygienia**

- laita puhtaat suojavaatteet päälle
- jätä korut ja kellot pois
- huolehdi käsien pesusta aina ennen ja jälkeen WC-käynnin
- suojaa haavat käsissä - vettä läpäisemätön laastari ja suojakäsine
- suojaa hiukset
- älä aivasta äläkä yski elintarvikkeita kohti
- käy tarpeen vaatiessa salmonellatutkimuksessa
- älä työskentele elintarviketiloissa sairastaessasi ripulia tai oksennustautia tms.
- älä tupakoi elintarvikehuoneistossa

## **Huolehdi elintarvikkeiden hygieenisestä käsittelystä**

- helposti pilaantuvien elintarvikkeiden lämpötila pidettävä korkeintaan +6 asteessa
- jäähdytä elintarvikkeet nopeasti ja riittävän pienissä erissä (-> +6 asteeseen max 4 tunnissa)
- muista lämpötilaseuranta ja toimivat lämpömittarit!
- hanki raakaa lihaa varten oma leikkuulauta
- pese raa'an lihan kanssa kosketuksissa olleet työvälineet, leikkuulaudat, astiat ja omat kätesi huolellisesti
- käsittele raakaa lihaa ja jauhelihaa eri työvälineillä kuin kypsiä tai tuoreena tarjottavia elintarvikkeita

## **Pidä tilat ja välineet puhtaina**

- pidä tilat puhtaana ja järjestyksessä
- huolehdi riittävästä ja säännöllisestä puhdistuksesta työn kuluessa
- vaihda työpintojen pyyhkimiseen käyttämääsi liinaa riittävän usein
- estä tuhoeläinten ja muiden eläinten pääsy tiloihin
- huolehdi jätteiden tyhjentämisestä päivittäin
- varaa riittävästi säilytys- ja varastotilaa erilaisille tarvikkeille ja raaka-aineille
- varaa tehokkaat pesuaineet ja -koneet
- seuraa puhdistusta aistinvaraisesti ja pintahygienianäyttein!
