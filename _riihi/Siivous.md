---
title: "Riistariihen siivousohje"
excerpt: "Riistariihen siivousohje"
sidebar:
    nav: "riihimenu"

modified: 2016-12-18

---
{% include toc icon="gears" title="Sisällysluettelo" %}

## Puhdistamisen vaiheet

### Karkean lian mekaaninen poisto huuhtelemalla tai liottamalla

Mekaaninen lianpoisto sisältää pesu- tai pyyhintämenetelmän, joiden avulla voidaan mikrobien määrää vähentää huomattavasti, mutta ei täysin tuhota. Mekaaninen pesu on tärkeää varsinaisen pesun ja desinfektion tehokkuuden kannalta.
Pesussa irronnut lika on huuhdeltava pois huolellisesti.

### Peseminen pesuaineen kanssa

Tämä on puhdistamisen tärkein vaihe ja desinfektiota tärkeämpi. Usein peseminen ja desinfektio tapahtuvat yhtä aikaa, koska monet pesuaineet sisältävät sekä desinfektioaineita.

### Mahdollinen desinfektio

Desinfektio tuhoaa lähes kaikki mikrobit. Pelkkä desinfektio ei kuitenkaan riitä. Siksi pesemisen tulee aina edeltää desinfektiota. Sterilointi tuhoaa kaikki mikrobit ja mikrobien itiömuodot.

### Huuhtelu

Pinnat, välineet ja laitteet tulee huuhdella huolella vedellä pesu- ja desinfektiojäämien poistamiseksi.

### Kuivaus

Lattiat ja pinnat tulee pesun jälkeen myös muistaa kuivata huolellisesti.

Aistinvarainen arviointi ja silmämääräinen tarkastelu riittävät päivittäiseen puhtauden arvioimiseen.

## Siivouskohteet

Seuraavat tilat ja laitteet puhdistetaan tai siivotaan aina käytön jälkeen:

- Nylkytila ja siinä olevat laitteet
- Nylkytilan työvälineet kuten puukot, koukut, sahat yms.
- Riiputuskylmiö ja pikkukylmiö
- Leikkaamo
- Leikkaamon työvälineet kuten puukot, koukut, sahat yms.
- Leikkauspöydät ja pöytälevyt
- Lihalaatikot
- Jauhelihamylly
- Vannesaha
- Vakuumipakkauskone
- Vaaka
- Astianpesukone
- Siivutuskone
- Sosiaalitilat tarvittaessa
- Tekniset tilat sekä ilmanvaihtokojeen suodattimet vuosittain

## Siivousaineet

Käytettävät aineet pesuun ja desinfiointiin ovat:

- Pesuaine pinnoille: Fairy Ultra 17108547 5578
- Astianpesuaine: FIXME mikä aine tähän tarkoitukseen
- Desinfiointiin: Kiilto Erikois Iduna E 7410.001/1209

## Nylkytilan siivous

1. Nylkytila puhdistetaan karkeasta teurasjätteestä lastoilla, lapiolla tms. välineillä
2. Nylkytila huuhdellaan juoksevalla kylmällä vedellä kauttaaltaan ja harjalla irrotetaan näkyvä lika pois.
3. Pinnoille levitetään pesuaineliuos sumuttimella ja annetaan aineen vaikuttaa muutama minuutti. FIXME: Mitä pesuainetta?
4. Pesuaine pestään pois harjalla harjaten ja vesiletkulla vettä laskien kaikilta pinnoilta.
5. Pintojen annetaan kuivua muutama minuutti (seinät) ja lastalla vedetään lattialta irtovedet lattiakaivoon.
6. Lattiakaivo avataan ja tyhjennetään kaivo kaikista teurasjätteistä ja huuhdellaan puhtaaksi.
7. Lihan kanssa kosketuksissa oleville pinnoille levitetään käsisumuttimella desinfiointiaine. Se jätetään pinnoille ja annetaan pintojen kuivua.
8. Ilmanvaihtoimuri pidetään pesun jälkeen päällä vähintään vuorokauden kuivumisen varmistamiseksi.

## Riiputuskylmiön siivous

1. Kylmiöstä viedään kaikki irtonainen kalusto pois.
2. Kaikki irtonainen aines poistetaan esim lastalla.
3. Seinät ja lattia puhdistetaan vesisuihkulla ja huuhdotaan hyvin.
4. Lattialta vedetään lastalla kaikki vesi pois.
5. Pinnoille ruiskutetaan pesuaineliuos käsisumuttimella.
6. Pinnoilta harjataan lika pois ja pinnat huuhdellaan juoksevalla vedellä.
7. Seiniltä ja lattialta vedetään lastalla irtovedet pois. Lasta puhdistetaan ennen toimenpidettä.
8. Kylmiön irtonainen kalusto puhdistetaan samalla menettelytavalla ja palautetaan takaisin paikoilleen.
9. Pinnoille suihkutetaan desinfiointiaineliuos käsisumuttimella (lihan tai veren kanssa kosketuksissa oleville pinnoille).

## Leikkaamotilan siivous

1. Kaikki irtonainen leikkuujäte poistetaan pinnoilta jäteastioihin.
2. Lihalaatikot puhdistetaan irtoaineksesta ja mahdolliset suojapussit poistetaan.
3. Kupupesukone valmistellaan pesua varten: Säiliö täytetään vedellä ja kone asetetaan lämmittämään pesuvettä. Pesuaine annostellaan koneeseen
4. Lihalaatikot huuhdellaan juoksevalla vedellä ennen pesukoneeseen asennusta.
5. Lihamyllyn, vannesahan ym. koneiden irto-osat puretaan ja koneet puhdistetaan irtoaineksesta.
6. Em. koneet huuhdellaan kylmällä vedellä.
7. Koneet pestään ruiskuttamalla pesuaineliuos pintoihin ja harjaamalla puhtaalla tiskiharjalla pinnat. FIXME: Mitä pesuainetta?
8. Koneet huuhdellaan puhtaalla vedellä.
9. Pintoihin ruiskutetaan desinfiointiliuos. FIXME 2: Tarvitaanko desinfiointia muuta kuin lihan kanssa kosketuksissa oleville pinnoille?
10. Pöydät pestään ja desinfioidaan samalla tavalla kuin koneet alkaen valmiin tavaran pakkauspöydältä edeten kohti tiskipöytää. Pöydät siirretään paikaltaan, jotta ne tulevat puhtaaksi kauttaaltaan ja jotta pöytien kohdalta voidaan puhdistaa seinät ja lattia. Pestessä varotaan ruiskuttamasta vettä siten, että jo puhdistetut pinnat sotkeutuvat.
11. Kun pöydät ja seinät sekä lattia niiden takana on puhdistettu ja desinfioitu, siirretään pöydät paikalleen.
12. Leikkuupöydän pinnat puhdistetaan tiskipöydän altaissa irtoliasta ja huuhdellaan ja asetetaan pesukoneeseen. Ennen sitä kaikki laatikot on pesty ja asetettu pakkauspöydän alle kuivumaan omille paikoilleen.
13. Koneiden osat asetetaan pesukoriin ja pestään pesukoneella.
14. Loppu osa lattiasta pestään.
15. Lattia huuhdellaan ja kuivataan lastalla sekä desinfioidaan.
16. Lattiakaivot tyhjennetään ja huuhdellaan puhtaiksi.
17. Lattiakaivoihin annostellaan desinfiointiainetta.FIXME: Riittääkö suola?
18. Ilmanvaihtoimuri pidetään päällä vähintään vuorokauden ajan tilan kuivumisen varmistamiseksi.

FIXME: Tee erillinen ohje lattiakaivon puhdistamisesta

FIXME: Tee erillinen ohje jauhelihamyllyn puhdistamisesta

## Siivousvälineiden puhdistus

Siivouksen jälkeen siivousvälineet puhdistetaan samoin kuin muutkin työvälineet:

* siivousvälineiden mekaaninen puhdistus huuhtelemalla tai liottamalla
* Peseminen pesuaineen kanssa
* Mahdollinen desinfektio
* Huuhtelu
* Kuivaus
