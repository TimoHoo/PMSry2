---
title: "Saaliskiintiöt ja rauhoitukset 2018-2019"

date: "2018-08-20"
header:
  teaser:

permalink: /Rauhoitukset2018/

categories:
    - seura
    - kokous

tags:
    - seura
    - jäsenet

modified: 2018-08-20
---
# Metsäkanalintukannat ovat vahvistuneet seuran alueilla

Pudasjärven Metsästysseuran kesäkokouksessa 18.8.2018 todettiin, että metsäkanalintukanta on edellisistä vuosista voimistunut, kun taas vesilintukannat ovat vielä heikot johtuen mm. kuivuudesta, mutta paremmat kuin edellisenä vuonna.

## Hirvenmetsästys

Hirvikanta on  vähintään edellisen vuoden tasolla ja suunta on ollut ylöspäin. Hirvilupia on Pudasjärven yhteislupa-alueella lisätty. Seuran hirvilupamäärä on kasvanut 9:stä 10,5:een.

## Metsästyskiintiöt ja rauhoitukset

Pudasjärven Metsästysseuran metsästysalueilla päätettiin jatkaa Tuulisalmen alueen rauhoitusta kokonaan pienriistan metsästykseltä. Rauhoitettava alue on merkitty Petäjäkankaantielle "Metsästys Kielletty" -kylteillä.
Rauhoitus ei koske hirvenmetsästystä eikä sorsastusta.

Päätettiin rauhoittaa kauris kaikelta metsästykseltä joulukuun loppuun 2018 saakka. Sen jälkeen kiintiö on max viisi kaurista. Johtokunta päättää kauriin metsätyksestä. Johtokunta tiedottaa asiasta tarkemmin joulu-tammikuun vaihteessa nettisivuillaan. Kaikilla jäsenillä on oikeus kauriinmetsästykseen laissa tarkemmin säädetyllä tavalla.

Päätettiin kiintiöidä metso ja koppelo siten, että jäsentä kohti kiintiö on yksi lintu jompaa kumpaa. Yhteensä saa metsästää seuran alueilla enintään viisi kanalintua. Muilta osin ei metsästystä rajoiteta.

## Vierasoikeusjärjestelmä

Vierasoikeusjärjestelmästä Pudasjärven Metsästysseuran metsästysalueilla päätettiin seuraavasti:
- Seuran jäsen  voi tuoda yhden metsästysvieraan viitenä päivänä kaudella 2018-2019.
- Saatu saalis on poissa isännän kiintiöstä.
Pienpetojen metsästykseen voivat seuran ulkopuoliset päästä  korvauksetta  ilmoittamalla asiasta seuran puheenjohtajalle.
