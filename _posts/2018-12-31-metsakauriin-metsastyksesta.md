---
title: "Metsäkauriin metsästys kaudella 2018-19"

date: "2018-12-31"

header:
  teaser: "/assets/images/PMS2016_width320/IMG_20161105_130340.jpg"

categories:
    - seura
    - metsästys

tags:
    - seura

modified: 2018-12-31
---

## Seuran kesäkokouksessa päätettiin metsästyskiintiöistä ja rauhoituksista

Kesäkokouksessa 18.8.2018 päätettiin rauhoittaa metsäkauris seuran alueilla kaikelta metsästykseltä joulukuun loppuun 2018 saakka. Sen jälkeen kiintiö on max viisi kaurista.

![Kuva1]({{ "/assets/images/Metsakauris-riista-fi.jpg" | absolute_url }}){: .align-center}

Johtokunta valtuutettiin päättämään mahdollisesta kauriin metsästyksestä ajalle tammikuun 2019 alusta pyyntikauden loppuun.

## Seuran johtokunta päätti jatkaa rauhoitusta tammikuussa 2019

Seuran johtokunta kokoontui 28.12. päättämään rauhoituksesta. Metsäkauriin havaintoja on syksyn aikana ollut aiempaa vähemmän. Myöskään Pudasjärven Metsästysseuran ylläpitämillä ruokintapaikoilla ei rehua ole kulunut entiseen malliin.

Tämän takia päätettiin jatkaa metsäkauriin rauhoitusta niin, että kauris on koko kauden 2018-19 rauhoitettu seuran alueilla. Tämä siis tiedoksi ja toimeksi kaikille seuran alueilla metsästäville.

Hyvää ja vielä nykyistäkin parempaa uutta vuotta kaikille seuran jäsenille!
