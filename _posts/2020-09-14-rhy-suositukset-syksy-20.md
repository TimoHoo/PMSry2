---
title: "Metsästyssuositukset 2020"

date: "2020-09-14"

permalink: /Suositukset2020/

categories:
    - seura
    - metsästys

tags:
    - seura

modified: 2020-09-14
---
Pudasjärven RHY:n hallitus kokoontui 3.9.2020 ja antoi suosituksensa syksyn jahtiin.

Pudasjärven Metsästysseuran kesäkokouksessa 15.8.2020 päätettiin tulevan kauden metsästyksen järjestelyistä, rauhoituksista ja saaliskiintiöistä. Päätettiin kiintiöidä **metso ja koppelo** siten, että jäsentä kohti kiintiö on yksi lintu jompaakumpaa. Muilta osin saalisrajoituksissa noudatetaan Pudasjärven RHY:n suositusta.

# Kanalintujen metsästys

Riistanhoitoyhdistys suosittaa, että kanalintujen metsästys kohdennetaan nuoriin lintuihin. Teerien soidinpaikkojen metsästyksessä suositetaan harkintaa. Varsinkaan alkukaudesta ei ole syytä ampua vanhoja kukkoja. Ne saapuvat soitimelle ensin. Soidin voidaan tuhota liiallisella pyynnillä. Kannattaa odottaa nuorten lintujen saapumista myöhemmin syksyllä!

Katso metsästysajat vuodelle 2020 Metsästäjälehden nettisivuilta:
<a target = "_blank" href = "https://metsastajalehti.fi/metsastysajat/" >Kanalintujen metsästysajat</a>

# Hirven pyynti

Pudasjärven RHY muistuttaa riistakeskuksen suosituksesta hirven pyynnin osalta. Aikuisten hirvien osalta naaras / uros suhde on oltava tasapainossa. Vasaprosentti pitää pysyä korkeana, tavoite 50%.

Tämä tarkoittaa sitä, että jos vasoja ei saada, niin kaikkia aikuisten lupia ei tule käyttää. Metsästyksen johdon tulee pitää huolta siitä, että tämä toteutuu! Muutoin hirvikannan rakenne vääristyy ja kantaa leikataan liikaa.
Siis harkintaa metsälle..

Lisää aiheesta <a target = "_blank" href = "https://pudasjarven.rhy.fi/" >Pudasjärven riistanhoitoyhdistyksen nettisivut</a>
sekä <a target = "_blank" href = "https://www.iijokiseutu.fi/riistanhoitoyhdistyksen-syysterveiset-pitka-metsas/2865985" >Iijokiseutulehti: riistanhoitoyhdistyksen syysterveiset</a>
