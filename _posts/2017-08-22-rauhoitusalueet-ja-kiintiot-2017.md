---
title: "Pudasjärven Metsästysseuran saaliskiintiöt ja rauhoitukset 2017"

date: "2017-08-22"
header:
  teaser:

permalink: /Rauhoitukset2017/

categories:
    - seura
    - kokous

tags:
    - seura
    - jäsenet

modified: 2017-10-17
---
# Heikot metsäkanalintukannat seuran alueilla

Pudasjärven Metsästysseuran kesäkokouksessa 19.8.2017 todettiin, että alueen metsäkanalintukannat ovat edelleen heikot.
Vain vähän poikueita on havaittu. Myös riistakolmiolaskennan tulokset osoittavat edelleen väheneviä riistamääriä.
Vesilintukannat lienevät kuitenkin jonkinlaisella tasolla.
Myöhäinen ja viileä kesä on hidastanut poikasten kehittymistä ja osa poikasista on vielä lentokyvyttömiä metsästyskauden alkaessa.

## Hirvenmetsästys

Hirvikanta  on  vähintään edellisen vuoden tasolla ja suunta on ollut ylöspäin. Yhteislupa-alueen kaatolupien määrä on kasvanut noin 15%

## Metsästyskiintiöt ja rauhoitukset

Pudasjärven Metsästysseuran metsästysalueilla päätettiin rauhoittaa metsäkauris kokonaan 2017-2018.
Samoin päätettiin jatkaa Tuulisalmen alueen rauhoitusta kokonaan pienriistan metsästykseltä. Rauhoitettava alue on merkitty Petäjäkankaantielle "Metsästys Kielletty" -kylteillä.
Rauhoitus ei koske hirvenmetsästystä eikä sorsastusta.

Metsäkanalintujen sekä metson ja koppelon metsästyksen osalta seuran jäsenille on määritetty seuraavat kiintiöt:
- max yksi metso tai koppelo
- yhteensä  saa metsästää enintään kolme metsäkanalintua seuran mailla 2017.

## Vierasoikeusjärjestelmä

Vierasoikeusjärjestelmästä Pudasjärven Metsästysseuran metsästysalueilla päätettiin seuraavasti:
- Seuran jäsen  voi tuoda yhden metsästysvieraan viitenä päivänä kaudella 2017-2018.
- Saatu saalis on poissa isännän kiintiöstä.
Pienpetojen metsästykseen voivat seuran ulkopuoliset päästä  korvauksetta  ilmoittamalla asiasta seuran puheenjohtajalle.
