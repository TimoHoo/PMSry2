---
title: "Rauhoitukset ja saaliskiintiöt 2020"

date: "2020-08-16"

permalink: /Rauhoitukset2020/

categories:
    - seura
    - kokous

tags:
    - seura
    - jäsenet

modified: 2020-08-16
---
Pudasjärven Metsästysseura ry piti kesäkokouksensa 15.8.2020. Kokouksessa päätettiin tulevan kauden metsästyksen järjestelyistä, rauhoituksista ja saaliskiintiöistä. Hirviseurue järjestäytyi kesäkokouksen jälkeen.

# Metsästyskiintiöt ja rauhoitukset

Entinen rauhoitusalue pienriistan metsästyksestä seuran alueilla on voimassa Tuulisalmen ympäristössä. Alue on merkattu maastoon kieltotauluin. Rauhoitus ei koske hirvenmetsästystä eikä sorsastusta.

Hilturannalla Hiltulan alue rauhoitetaan maanomistajien metsästykseen ensimmäisenä sorsastuspäivänä, 20.8.2020.

![Kuva1]({{"assets/images/Teeri-akka.jpg" | absolute_url }}){: .align-center}

Päätettiin kiintiöidä **metso ja koppelo** siten, että jäsentä kohti kiintiö on yksi lintu jompaakumpaa. Muilta osin saalisrajoituksissa noudatetaan Pudasjärven RHY:n suositusta.

# Hirvenmetsästys

Hirvilupia on Pudasjärven yhteislupa-alueelle myönnetty 498 kappaletta.  
Seuran hirvilupien määrä on nyt 13. Tällä lupamäärällä hirviporukka voi pyytää yhdeksää aikuista hirveä ja kahdeksaa vasaa.

## Vierasoikeusjärjestelmä

Vierasoikeusjärjestelmästä Pudasjärven Metsästysseuran metsästysalueilla päätettiin seuraavasti:
- Seuran jäsen  voi tuoda yhden metsästysvieraan viitenä päivänä metsästyskaudella.
- Saatu saalis on poissa isännän kiintiöstä.
