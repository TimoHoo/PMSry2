---
title: "Kolarieläinten lihan käsittely"

date: "2020-11-04"

categories:
    - seura
    - kokous

tags:
    - seura
    - jäsenet

modified: 2020-11-04
---
Pudasjärven Metsästysseuran johtokunta kokoontui 23.10.2020 käsittelemään mm. seuran kesäkokouksessa esillä ollutta aloitetta seuran riistateurastamon, Riistariihen käytöstä kolarieläinten raatojen lihan käsittelyyn.

Tämä asia on aiheuttanut "parran pärinää" ainakin hirvenmetsästykseen osallistuvien joukossa.

# Seuran kesäkokouksessa aloite

Pudasjärven Metsästysseuran kesäkokouksessa 15.8.2020 tehtiin aloite seuran riistateurastamon käytöstä muuhun kuin riistan käsittelyyn eli kolarihirvien käsittelyn sallimista. Äänestyksessä tämä ehdotus hävisi. Sensijaan kokouksessa päätettiin selvittää kolarieläinten mahdollinen vaikutus Riistariihen elintarvikehygieniaan (ympäristöjohtaja Pätsi).

![Kuva]({{"assets/images/kolarihirvi.jpg" | absolute_url }}){: .align-center}

Hirviporukka teki aiemmin 2019 syksyllä päätöksen, ettei kolarihirviä voi Riistariihessä käsitellä.

# Johtokunnan kokouksen päätökset

Johtokunta käsitteli kolarihirviasiaa kokouksessaan 23.10.2020. Esillä oli aiempien vuosien kolarihirvien käsittelyn tapahtumia sekä ympäristöjohtaja Pätsin lausuma.

Päätettiin yksimielisesti, että seuran jäseniltä ja Riistariihen osakkailta evätään kolarihirvien käyttö Riistariihen lihankäsittelytiloissa loppukauden 2020-21 ajalle.

Päätettiin, että kolarihirven nahkan voi ottaa pois nylkytornissa, mutta riiputuskylmiöön ei kolarihirveä voi viedä ilman, että eläinlääkäri on tarkastanut eläimen. Kaikki teurastuksessa tulevat jätteet on vietävä Riistariiheltä pois kolarihirven omistajan toimesta välittömästi teurastuksen jälkeen, nahka mukaan lukien.

![Kuva2]({{"assets/images/6027613219e56e783e595503485f7aearesNet8_6.jpg" | absolute_url }}){: .align-center}

Muilta osin johtokunta päätti siirtää ehdotuksen antamisen yleiselle kokoukselle myöhäisempään ajankohtaan. Ainakin Riistariihen käyttö- ja hallintasäännön kohta 10. osakkaiden omasta käytöstä vaatinee täsmennystä, koska sen tulkinnasta on tullut erimielisyyttä.

Mikäli seuran jäsen haluaa esittää seuran yleiselle kokoukselle käsiteltäväksi asian esim. Riistariihen sääntöjen muutoksen, on tämä ehdotus tuotava ensin johtokunnalle seuran sääntöjen mukaisesti.

## Riistariihen käyttö

Kaikesta Riistariihen käytöstä on ilmoitettava etukäteen Riistariihen vastuuhenkilölle.
Riistariihen vastaavana on kaudella 2020-21 Pentti Timonen:

Timonen Pentti |  050-4552070|  <pentimon@dnainternet.net>

Tämä koskee sekä muiden seurojen riihen vuokrauskäyttöä että Riistariihen osakkaiden teurastamon käyttöä. Myös johtokunnan jäseniin voi olla yhteydessä, mikäli Pentti on estynyt. Katso kohdasta: "Yhteystiedot"
