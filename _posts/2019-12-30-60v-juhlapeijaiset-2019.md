---
title: "Metsästysseuran 60-v juhlapeijaiset"

date: "2019-12-30"

header:
  teaser: "assets/images/thumb/sunset-288531_1280.jpg"

categories:
    - seura
    - peijaiset

tags:
    - seura
    - jäsenet

modified: 2019-12-30
---
Pudasjärven Metsästysseura ry vietti 60 - vuotisen toiminnan kunniaksi lauantaina 16.11.2019 juhlapeijaisia Varsitiellä Pudasjärven seurakuntakeskuksessa.
Vuonna 1959 perustettu Pudasjärven Metsästysseura on Pudasjärven vanhin metsästysseura.

![Kuva1-seurakunnan-tervehdys]({{"assets/images/Screenshot at 2019-12-29 14-47-49.png" | absolute_url }}){: .align-center}
_Pastori Rolf Heikkinen sanoi puheessaan metsästyksessä toteutuvan verratonta liikkumista sekä sosiaalista toimintaa_

### Avaussanat

Seuran puheenjohtaja Timo Märsy avasi juhlapeijaiset ja toivotti noin sadan hengen peijaisväen tervetulleeksi.
Seuran puheenjohtajana ja hirviporukan vetäjänä toimi vuodesta 2000 lähtien Pentti Timonen 18 vuotta. Hän luopui pestistä ja vuoden 2019 alusta uusi puheenjohtaja on Timo Märsy. Sihteerinä on vuodesta 2012 lähtien toiminut Hannu Nissi ja hirviporukan metsästyksenjohtajana on nykyisin Paavo Pihlaja.

Pastori Rolf Heikkinen käytti seurakunnan puheenvuoron. Hän luonnehti metsästystä hyväksi luonnonsuojeluksi ja kertoi arvostavansa metsästysseuroissa tehtävää vapaaehtoistyötä mm. pienpetokannan vähentämisessä. Metsästys on myös hyvää liikuntaa ja mitä parhainta sosiaalista toimintaa, totesi Heikkinen.

### Ansiomerkit

Pudasjärven riistanhoitoyhdistyksen onnittelut toivat rhy:n puheenjohtaja Mika Timonen ja toiminnanohjaaja Vesa Teivaanmäki. He jakoivat myös ansiomerkit kuudelle seuran johtokunnan pitkäaikaiselle tai muutoin ansioituneelle jäsenelle.

![Kuva2-Ansiomerkit]({{"assets/images/Screenshot at 2019-12-29 14-48-57.png" | absolute_url }}){: .align-center}
_Ansiomerkillä palkituista paikalla olivat Timo Märsy (vas.), Paavo Pihlaja, Teuvo Haanela ja Pentti Timonen_

### Historiikki

Hannu Nissi oli koonnut ja esitteli juhlapeijaisissa historiikin alkaen seuran perustamisen ajoista ja myös sitä seuranneilta vuosikymmeniltä. Historiikki löytyy pääosin seuran nettisivuilta kohdasta ”Seura”.

Hirviporukassa on nykyisin 17 osallistujaa. Valtaosalla porukasta ikä on yli 60 vuotta. Kaikkiaan metsästysseurassa on noin 170 jäsentä. Heidän joukossaan on myös nuoria, joiden toivotaan liittyvän myös hirviporukkaan. Maanomistajajäseniä on 75 eli seuraan pääsee jäseneksi paikkakuntalaisena myös ilman maanomistusta.

Metsästäjien ikärakenne heikkenee edelleen. Hannu Nissi pohti, kuka pitää jatkossa hirvikannat kurissa? Lisääntyvätkö liikenne- ja metsävahingot? Siinäpä pohdittavaa tuleville päättäjille ja metsästäjille, totesi Nissi historiikkinsa lopuksi.

![Kuva3-Hannun-historiikki]({{"assets/images/Screenshot at 2019-12-29 14-50-57.png" | absolute_url }}){: .align-center}
_Hannu Nissi esitteli seuran 60v -historiikin_

### Peijaiset

Peijaiset järjestettiin seurakuntatalolla. Raija Suorsa toimi tässä tilaisuudessa peijaisten jo pitkäaikaisena emäntänä. Lopuksi pidettiin hirvenlihojen huutokauppa ja arpajaiset.

![Kuva4-juhlapeijaisten-vieraita]({{"assets/images/Screenshot at 2019-12-29 14-49-32.png" | absolute_url }}){: .align-center}
_Juhlavieraina riistanhoitoyhdistyksen Vesa Teivaanmäki (vas.) ja Mika Timonen. Kolmas oikealta metsästysseuran ensimmäinen naisjäsen Ritva Tenhunen ja hänen vieressään metsästystä vielä 96 -vuotiaana harrastava Ano Tenhunen_
